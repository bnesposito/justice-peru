AUDIENCIAS PÚBLICAS DE CASOS EN HUANTA 
 
PRIMERA SESIÓN 
 
11 DE ABRIL DE 2002 
 
9 A.M. A 1 P.M. 
 
 

Caso número 6: Mario Villanueva 

 
Testimonio de Basilia Gonzáles Morales viuda de Villanueva ! 
 
Doctor Salomón Lerner Febres 
 
Invitamos a la señora Basilia Gonzáles Morales viuda de Villanueva, se acerque para brindar su testimonio. 
 
Ingeniero Alberto Morote Sánchez [traducción] 
 
Mamá Basilia, en nombre de la Comisión de la Verdad y Reconciliación, te agradezco mucho que hayas venido 
a este lugar. Sabemos que lo que contarás, causará dolor; pero todo el Perú conocerá y verá, asimismo, tomará 
conciencia. Cuéntanos todo lo que sabes. Estamos para escucharte. 
 
Señora Basilia Gonzáles Morales viuda de Villanueva 
 
Gracias, señor, señores Derechos Verdades. Ñuqam kanan hamuykuchkani… Primero, saludaynasaykichikyá 
kay  Derechos  Verdadespaq.  Kay  huklaw  Nacionkunamanta  kay  señorkuna  hamuykuwanku.  Ñuqatachik… 
ñuqaykutachik…  kay  triste  vidaykuta  yachayakuyta  munaspam,  tantos  años…  tantos…  nacionkunamanta 
visitaykamuwankiku. Ñuqaqa graciastam qukuni, señor. Ñuqa saludamuykichik autoridades, de todito el pago, 
de  todito,  de  capital,  especialmente  lliw  qalayqalay  Autoridadta,  Derechos  Verdadespa,  Huantapi,  llapan 
autoridadkunata. 
 

Y  kaypim  llakipi  kaq  hermanallaykuna,  hermanollaykuna,  ñuqallanchikpa  suertellanchik  kaynamá  kasqa. 
Hinapaqchik destinonchik, hermanokuna, hermanakuna. Ñuqayá kanan kay señorkuna qayllampi kay tristeza 
vidayta willakuykusaq. Kay señorkunachiki mana allinta rimaykuptiypas, luego valoraykuwanqa, kay frases, kay 
rimakus-qayta. Qichwachapim kunan parlachkani. Chakrapi qichwapi rimakuniku, señores presentes. 
 

Señor,  27  año  de  1989pim,  un  día  27  de  mayopis,  27  de  mayopi  achikyaykuraniku  chay  achikyayman. 
Hinaptinmi  chakraman  pasan.  Hinaspam  chakrapim  tanto  runa  kachkaspa,  kachkaptinmi,  qusallayta 
wañuykachinku. 
 

Chay tempranum achikyanansimakaman puñurusqani… na… mana puñuq. Hinaptinmi chay huknin socio, 
Alejandro  Ortiz,  wakiytaqa  chayaykamun.  Hinaspam:  «Señor  Mauro  Villanueva,  hakuñayá,  pasasunchik 
trabajonchikman. Kanan punchawmi yarqata aspisun, y chakrata arreglaramusunña». 
 

Hinaptinmi ñuqa mutichayta timpuchkarqaña. Hinaptinmi a… tienday karqa. Chaypachaqa lleno, vacaypas, 
qalay  lleno, achka kara. Imay  tukuycha pacha qusallay kawsaptinqa, mana faltaptin,  imallaypas faltarqachu. 
Hinaptinmi  tiendata  brincaykuni.  Hinaspam  nini:  «Kay  pichqa  runtuta  mutichaman  hinaykapusaq,  Mauro. 
Chayllataña  mikuspayki  pasanki.  Docepaqqa,  yanuytaqa  yanukunqaku.  Pero  kay  wasipi  yanuramuspachiki 
pasamusaq, aparimusaykichik», nispay. 
 

Yanuchkani. Hina yanuruni. Hinaspay «Kay pachachay taqsaqraq, pasarisaq uray yakupa kasqanta», nispay 
pasallani. Hinaptinqa taqsakullachkaptiyqa, taqsakuchkani. Hinachkaptinqa kimsa kimsa balachum tuqyarqum. 
«Dios  mío,  maypiraq  tuqyarun?»  chayta  rimaykuspay,  «Alejandro  Ortiztataq  wañurachirinkus»  nispay 
kikichallay,  sapachallay  chayta  rimaruni.  Cuerpoy  chirirun  totalta.  Hukman  karuni…  hukman  sueñoypi  hina 
karuni,  señorkuna.  Hinaspay  taqsakuytachayta  apuramuspaymi,  chayta  hinaña  taqsakuykuni.  Manaña, 
manaña graciaypas kanñachu taqsanaypaqpas. Kutirani. Wasiyta chayaruni, nispay: «Algo… algom pasakun. 
Maypitaq  chay  pasarqun.  Chay  chakrapichus  hina  algo»,  nispay  chayaykamuni.  Hinaptinqa  mankachayta 
churkuykuchkani muspaypi hinaña. 
 

Hinaptinqa… naqa… socio masinqa Donato Tikllaqa chayaramun. «Tíay Basilia, tíay Basilia», nispan. «Tíay, 
willaykuykimanchu, Tíallay», niwan. Mastaña chirirun cuerpoyqa. «Imata Donato. Imatam, Donato, Donato». 
«Manam,  Tía,  willaykimanchu»,  nispan.  «Pero  qué…  ima  chay  willaykimá?».  «Willakusaykiñachík,  Tíay». 
«Algomiki pasarun. Señorllaytachuch hina wañurachinku, aw Donato?, nispay adelantaruni. Hinaptin. «Manam 
tíoy Mauro kanñachu. Alejandro Ortiztapas wañurachinkum. Severo Quispetapas wañurachinkum, Tíallay». 
 

Hinaspayqa, chayta niykuwaptin pampapi muntukurini. «Ay, Señor, por qué te has… imatataq, Señor, kay 
ñuqata abandonawanki? Manam ñuqaqa oficiaraykichu, Padre?» nispay muntukuruni pampapi. Chay Alejandro 
Tikllam,  Donato  Tikllam:  «Yamqamyá,  Tía,  willaykuyki.  An  yanqamá,  Tíay,  willaykuyqayki», 
wayrachiwachkasqa.  Reacciona-muptiy  wayrachiwachkasqa  puramente.  An 
reaccciona… 
reaccionawachkaptin… reaccionawachkaspay kaqlla munturukuni pampapi. «Ay, Tíallaya, manachik ñuqapas 
dejasqaykichu. Trabajollapas ruwaysisaykichik. Imapaqtaqña-ma mas kaynatam waqanki?». 

chay 

Tiendallaykuna  kicharayan.  Tiendallay  lleno  karqa.  Muspaypi  hinaña,  sartallay  sarta  llave  karqa.  Llapan 
cuartopa  sarta  llave.  Muspaypi  hinañam  llavellurasqani  llapa  tiendata.  Hinaptin  llikllachapi  qipikuykuspay 
qusallaypa wañuchisqan waknakama richkani. Hinaptinqa vecinoywan, huk hina… chay hora pasaq señor… 
hina  chay  horacham…  hina  finadoy  wañukusqan  hora…  chay  señorawan  tuparakuruni.  Hinaptinmi  niwan: 
«Tíallay, maytataq richkanki? Hinapim puramentechaka munturayachkanku. Amayá qampas wañuruychu». Ay, 
chaypi hapiruwanku. Hinaptin kutirachiwanku chayllaman, señor, wasillaymanta media cuadranta. 
 

«Maytataq  kay  rillasaq»  nispay,  waqastin.  Albituswan  hamuchkaptiy,  hinachkaptiyqa,  masyá  Huantaman 
pasallasaq, a nispay pasamuni. Hinaspay, kachkanmi kay cuñadoywan periodista. Montero kay Huantapi pay 
yachan.  Chayman  chayaramuni  hinaspay:  «Montero,  manañam  Mauro  kanñachu.  Imay  horalla  karqa? 
Maymanpas  iskayniy-kuchik  ripukuymanku  karqa?  Imaynallaq  hora  karqa  kanan?  Tutapichu  punchawpichu 
kani?  Marcelino,  imaynam  kay  vidallay  kanqa?»,  nispay,  abrazakuspa.  Chaypipas  munturukusqani. 
Monteropas waqachakasqa, cuñadoy Monteropas. 
 

Hinaptin  pay,  como  periodista,  Huantapi  karqa  chay  fecha  wata.  Hinaptin  kayna  microta  hapiruspa, 
telefoneyan  Castropampaman.  Castropampaman 
telefoneyarun.  Hinaptin  Castropampa  kimsa  carro 
chayaramun. Puestoman hina Huantaman narqun. Chaypacha hina Huantaman karqa. Chaypacha wata karqa 
señor  doctor  Quesada,  karqa  na…  Ju…  Juez.  Paytapas  narqun…  qayarun.  Hinaptin  doctor  Quesadatapas 
asuykamuwanmi. Tanto, tanto amigon kay señorniypa kan… kan doctor Quesada. Hinaptin asuykamuwanriki: 
«Hijita, qué cosa te ha pasado». «Doctor, tu amigo ya no hay. Wischurayachkansi amiguyki Mauro. Manaraqmi 
chayaniraqchu. Imaynaraq  chayasaq chay amiguykipata?». «Hijita, imanasqam waqanki? Kuskam risunchik. 
Ama waqaychu, hijita». 
 

Pero lliw señor Monteropa wasinman chayaykamun. Hinaspanqa Montero nin: «Qanmi cuñada kanki. Kay 

primer carrowan rinki. Ñuqañataqmi qipata riramusaq kay wakiqnin carrokunawan». 
 

Muspayta  hinaña  lluqsirquni.  Kaynintam  yaykusunchik,  «Kaypis»  nispa.  Chaymi  huklawnin  caminota 
yaykuraniku  canalman  kinranpata.  Hinaptin  canalmanchik  chayaruni.  «Kaynintam  yaykusun»,  nispay.  Ya 
qalayqalayña  bajarunku.  Ñuqallamantaqa  canalta  saltarunichus.  Hinam  mana  cuentata  qukunichu,  icha 
lograruyman.  Taspinallamantapas  icha  imaynallamantapas  kay  señorniyta  chayaruni.  Lliw  qalayqalayta 
chayaruniku  chay  wañukusqaman.  Hinaptinmi,  señorkuna,  marqakuruspay  chuqakurusqani  waknanpaman. 
Brincaykamuwan señor Quesada. Hinaspam «Calma, hijita, calma. Ya ahí está, pues, Maurito. Ya está muerto, 
hija. Calmate ya pués, mamá. ¿Cómo vas a llorar así? Ya vas a llorar», marqakuruni, hinaspay. 
 

Kayninmanta taspini. Iskaynin makinta huqarini. Tiyarichini. Quñichkarqaraq, quñichkarasqaraq.  Manaraq 
wañuchkan:  «!Auxilio,  auxilio!»  nispa  qayaykachakuni.  Lliw  pawaruspa  hapiruwanku.  Hinaptin  yawarninpas 
puririch-kasqaña.  Qawaykuni  sumaqta,  yawllay  kunanqa,  latapa  pañuelochaywan  pichaykuspa,  sumaqta 
qawaykuptiyqa.  Ñawinpi  hukta  batikusqa.  Siminpim  hukta  batikusqa.  Alejandro  Ortistaqa  manaña 
qawaykuniñachu. Batirusqa Severo Quispetapas. «Soplón» nispa batirusqa. 
 

Ima  huchayuqtaq  karqa  kay  qusallayta  kayta  ruwanankupaq?  Pillaytaq  ñuqata  uywawanqa?  Pimantaq 
dejawanqa  Mauro  ima?  Ñuqallayqariki  karqani.  Qari  uywawarqanki  ñuqata.  Qampa  makiykipim  ñuqaqa 
cartorce añosniymanta karqani. Pitaq uywawanqa? «Paqarin minchallam recogewanki», nispay calmakuruni. 
Hinaspay  waqaruspay  calma-wachkankuña.  Hinaptinqa  señor  Quesada,  levantamiento  cadáver,  cadaverta 
naykun, ruwayta qallaykun. «Upallay, hija. Upallay». Calmakuni, pero ukuypi corazón yawarta waqachkan. 
 

Lliw  huqariramuniku.  Qalay  qalayqalayta  brincakachkanku  soldadokunapas.  Manaña  tarinñachu.  Ni  tuta 
tarinchu,  ni  paypipas  ni  willaatapas.  Hinaspaqa  huqariramuspayku  pasamuniku  kaylawllaman,  pasamuniku. 
Hinaptin carro-manña lluqarusqayku. Ñuqaqa nini: «Ay Mauro, valor conciencia dejaruwanaykipaq. Kay valorniy 
atinqachu».  Kimsam  cadaverta  huqariramuniku  carroman,  iskay,  kimsa  wañuqninta,  lliwchata.  Hinaspayqa 
«Wasillaykimanñachik yaykunkichik. Ñachu Mauro?», nispa, waqachkani carropi. 
 

Morgueman  chayaramuniku.  Chay  punchaw  karqa  sabadom.  Hinaptinyá  chay  tutam  velaniku.  Sabadota 
enterra-runiku  waqastin,  puramente  waqastin.  Wawallaykunam  iskay.  Antes  ya  iskaylla  karqa  wawaykuna. 
Kanankama hina vidallayta pasachkani. Y, chaymanta, chay qipataña uya… yachani. 
 

Masaymi  chay  punchaw,  manam  yana  sarata  apamuwaspa,  mikuchimuwaptin,  tractorqa  cargata 
descargarqa wasiypi. Hinaptin nantaqa narusqa. Gasolinan mana kaptin gasolinata yaparamusaq. Don Tomas 
nispam pasan. Gasolinapi, hatun yarqapi chay subvertí… subversivokuna tomasqa once de la nochemantam. 
Hinaspa chay tractorta qichuykusqa. Hinaspan chaypi llamkaq finadoykuna wañuchiq, llamkaqman chay tractor 
apuntay karaqniyakuspa, tukuy disparate parlaspam, pusachikuspan, chay traktorpi risqa chay sendero qusay 
wañuchiq, chay hatun yarqamanta. 

 
Chayña  qipataña  yachani.  Hinaspa…  asa…  hinaptin  na…  chay  tractorqa…  chayachu…  Masay 
culpayuqchu. Masayqa inocentemiki. Chay carro tractorta, hinaptin chayta ruwarunku. Hinaspansi pasarunku 
de  una  vez,  chinkarunku.  Lliwña  chinkaptin  ñuqaqa:  «Aaa,  chaynachik  karqa»  nispay  qipatañariki  yachani. 
Hinaptin  último  qipataña  chaynaqa  kachkanmis.  Huk  noticiata  uyarini.  Hina  «Kaypi  puriq  senderom  chayta 
ruwarqa. señor Villanuevata, kimsatam wañuchirqa» nispan. 
 

Chaynapi  qusayta  wañuqta  enterrarani.  Hinaptin  siete  mesesmantam,  señorkuna,  ñuqa  formakuruniku 
kinraypa  baseta.  Agrupacionta  formakuraniku,  qusay  siete  meses  wañukusqan  hawaña.  Hinaptin  ñuqa  nini: 
«Dios mío, Señor. Mana qusallay wañukuchkaptinchik, kay agrupacionqa kaypi kanman karqa. Imatataqñataq 
ñuqa munayman kay agrupacion… kay… muy tarde kasqanta? 

 

Hinaptinqa  chay  señor  Centurión  huñurun.  Huñuruwanku  por  algo  señor  Centurión.  Hinaptin  a… 
agrupariwanku  kinray  erapapi,  lliwapi.  Hinaptin  formariraniku  huk  comandota,  presidente  comandota. 
Hinaptinqa chay comando nasqaykuqa purimuchkanña, chay senderokuna maskastin… maskastinña. Hinaptin 
chay… chay comando… César Tello… Amancio Tellowan César Tellowan primer comando karqa kinrapapi. 
Hinaptinmi «Tíay, ama kaynataña llumpa llumpayllataña waqankichu. Icha chay… chay runata hapiramuyman. 
Hukmantam  sospechachkani»,  nispan.  «Ojalamyá,  papa.  Siquiera 
lapollatapas  quymanmi  chay 
desgraciadoman» nispay. Simillaymi riman. Pero kanan rimachkani: «Disculpakuwaychik». 
 

Hinaptin chay lluqsisqampich César Tellowan hapiramusqaku, lliwnin wañuchiq senderota. Hinaspam chay 
erapataman  chayarachimun.  Chay  Centuriónman  chayarachimun,  señor.  Kaqay  kay  Mauro  Villanueva 
wañuchiq,  Alejandro  Ortiz  wañuchiq,  kay  Severo  Quispeta  wañuchiq,  chayaramun.  Hapiramuni. 
Asuykamuwan, amaqa, César Telloqa: «Tíallay, imatañam waqanki? Kay tíoy Mauro wañuchiqtaqa kaqqayá 
hapiramuni. Imamantam kay waqanki kaynataña?». 
 

Hinaptin,  chay  Centuriónwan  qayllaypi  nin:  «¿Porqué  has  matado  a  este  hombre?  Chay  toda  la  vida 
chakrapich  nin  mantenewan.  Purispay  siempre  kay  finadoywan  kuska  kani.  Tutapas  punchawpas  kuskayku 
kaniku. Aunque pamparuspaypas mana qunqanichu». Hinaptin chay Centuriónwan quykun. Hinaptin yaqanyá, 
chay senderoqa kay nispan declarakun, señor. «Imaynapim kay kimsata wañuchiranki, declarakuy kay achka 
runata.  Achkam kachkankuqa», nispan. Común masiykunamá achka karqa.  Yaqa la mitadmanta kaynaman. 
An…  hinaptin  chay  declarakun  chay  senderoqa:  «Pachak  solestam  pagawara.  Hinaptinmi  kay  kimsa 
personasta wañuchirqani», nispa. Patadam muntukun. Yapaq patadan muntukun. Hinaptin, aaa, chayta chay 
kikin señorniy wañuchiqmi. Chay sendero pachak solesllamanta wañuchisqa kimsam personata. Hinaspan hina 
kaynimpi  credenciasqa,  llavesqaña  chay  patadan,  haytan  chay  senderotaqa.  Centurión  haytaptinña,  chayta 
tukurunña. Hinaspaqa carcelman aparunku, Castropampaman. 
 

Chaynallapim,  papi,  mami.  Y  chaymanta  kanan  ñuqa  mañakuyman  kay  Derechos  Verdadesta.  Iskaymi 
wawallay.  Taytallan  kawsachkaptinmi,  Lima  pagantipi,  dentistapaq  estudiarqa  chay  último  qari  wawallay. 
Taytallan wañurun. Hinaptin manaña educay… educayta atinichu. Chaymi mil vecesta, Derechos Verdadesta, 
ñuqa  ruegakuyman.  Manam  ñuqa  semanapi,  killapi  un  soltapas  chay  wawallay  educadukanampaq  ñuqa 
tarinichu.  Chay  wawaymi  kunan  ¡ay  mamay!  Imaynaparaq  hora  karqa  taytallay  wañuchinanpaq.  Taytallay, 
mana  wañuchiptinqa,  imapa,  señor  Villanueva  nin,  niqcha  kayman  karqa.  Taytallay  wañuchiptinku  yaqa 
segundollapi  chay,  paganti  wawallay,  dentistapaq  quedarun.  Kay  pedidollay  kunantayá  favorllaykichikta 
debesqaykichik.  Amayá  dejaruwaykuchu.  Waqasqaypim  kay  ñawillaypas  kaynaña.  Manam  ñuqallay 
mediotapas,  chicotapas  gananichu.  Hinallapaqchá  kay  ñuqapa  suertellayku  kara.  Ñuqapa  suertey  kaynayá 
kasqa. 
 

Diosllaychik, 

imapaqmi  kayman,  suertellay?  Chay  qari  wawallaytayá,  señorkuna,  ayudawaychik. 
Wawachayta  comodaskuy.  Payña  allin  wañukuytapas  wañukuyman.  Huknin  warmi  qusallanwan  vidanta 
pasachkan  imaynapas.  Ñuqallayqa  callempa  yakunta  mikullaspay,  vidallayta  pasachkani.  Ancha  ancham 
lindom  qusallay  karqa.  Manam  qunqarullaymanchu.  Wañuyllaspachá  qusallayta  qunqaykullasaq.  Alli,  allín 
caballerom karqa. Treinta añospi karqa, icaychalla churin. Sufrisqayman tapun. Manam. Manan icha ñuqa allin 
runawan  ripukunay  paqarin  ripukusaq.  Qanwanmi  waqanki  parapiyá.  Yakutam  waqanki.  Hukniy  rinrinta, 
rinriytam  kuchuykuwan.  Waqanki  imaynatapas  vidata  pasapay,  nispanmi  ni…  niwarqa.  Chaymi  señores 
autoridades  kay  presente  hamuqkunaman,  presencia  audienciaman,  qamkunaman  hamuykuykichik.  Kay 
Derechos  Verdades  uskaykuwaykuyá.  Amayá  dejaruwaykuchu.  Kay  doce  añosñam,  kay,  señorllay… 
señorllaypa dolorninta apachkani. Manam imaynataña waqaspaypas taririñachu. Más bien, gracias. Kusikunim 
allinllatam  kay  chaskiykuwasqaykimanta.  Alegrem  quedani.  Amayá  chay  pedidollaykunata  dejaruwaykuchu. 
Valoraykuwaykuyá  kay  peruano  runata.  Huklaw  Nacionkunamanta  visita  hamuqkuna,  autoridades,  kayman 
ñuqallaykupa  vidallayku  kasqa.  Hinallapaqchá  hermanallaykuna,  hermanollaykuna  suertellanchik  karqa, 
kaynaña  vidallanchik  pasanapaq,  tuta  punchaw  waqastin  purinapaq.  Amayá  kay  guerra suciaqa  quedamun. 
Mastaqa avanzarimurquchunñacha. Chayllapi quedachun. 
 

Wakiqnin runam sinchikyá… manam valorawanchikchu llakiyuqtaqa. Feliz de la vidam fiestata pasakuchkan. 
Pero kay dolorninchik ñuqanchik sunqunchik hasta yawarta waqan. Vecinonchikkuna fiestata pasaptin, ¡ay, qué 
suertey! ¿Ah? Imapaqraq kay chayaruni? Señor, mas bien, disculpakuwaychik. 
 

Gracias, muy amable. Ñuqapaqchik kay suertechallay, ay allin runamanta… Diosllan recibiwaqptinchik kay 
honrarullasaq  kay  qusallayta.  Maypipas  kuskachallañam  purichkaniku.  Gracias,  amable.  Amayá 
qunqawankikuchu,  señores…  Wawallaysi  puramentechata  waqan,  sufren.  «Mamacita,  imaynaraq  waqasaq 
qusallayta? Papallayta wañurqachisqa», kutirispa, kutirispa waway waqa. 
 

Gracias, señores. A maykamapas ñuqaqa rimaykumanchá. Manach tukuymanchu. Imapas rimakuyniyta kay 
presentekunallataña  kaypi  parlachkani.  Gracias.  Muy  amable.  Agradecekunim.  Dios  pagarusunkichikyá  kay 
chaskiy-kuwasqaychikta. Kaypi pobre campesinota valoraykuwaykuyá. 
 
Ingeniero Alberto Morote Sánchez 
 
Gracias, mamá Basilia. Ñuqaykum qamta graciasta quniku, kaypi kasqaykimanta. 
 
Señora Basilia Gonzáles Morales viuda de Villanueva 
 
Ojalá, Diospa siminta rimariwaq, señor. 

Ingeniero Alberto Morote Sánchez 
 
Mama Basilia… 
 
 
Señora Basilia Gonzáles Morales viuda de Villanueva 
 
¿Papá? … 
 
Ingeniero Alberto Morote Sánchez 
 
Kay Comision de la Verdad y Reconciliacionpi kamachikuna ancha atencionwanmi uyariniku willakusqaykita. 
Yachani-kum  ancha  nanayniykita,  llakisqaykita  kay  yuyarisqaykiwan.  Chaymi  chiqap  comisión  ancha 
llakipayasunki. Chaynallataqmi seguro kaniku kay testimonioyuykiwan chiqap kaqman hayparisun lliw llaki llaki 
vidapi  pasasqay-kimanta.  Confianzayá  kachun,  mama  Basilia,  maskasunyá  chay  verdadta.  Qampas  kay 
Comisiontam  ayudayta  debenki.  Si  qam  comisión  kuska  purinki,  chay  verdataqa  tarisunmi.  Amañayá 
llakikuychu llumpayta familiaykimanta, qusaykimanta,  chay  wawaykikunamanta.  Ñuqaykum  yanapasqaykiku. 
Gracias, mamita. 
 
Señora Basilia Gonzáles Morales viuda de Villanueva 
 
Gracias, papá, palabraykimanta, lliw agradecikuniku, millón de veces. Gracias, padre. 
 
Doctor Salomón Lerner Febres 
 
Bien, señores, suspendemos la sesión y la reanudaremos a las tres y treinta. 

 
 
 
 
 

