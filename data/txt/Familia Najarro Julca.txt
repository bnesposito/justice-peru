AUDIENCIAS PÚBLICAS DE CASOS EN HUAMANGA 
 
SEGUNDA SESIÓN 
 
8 DE ABRIL DE 2002 
 
2 P.M. A 7 P.M. 
 
 
Caso número 7: Familia Najarro Julca 
 
Testimonio de Julia Najarro 
 
 
Doctor Salomón Lerner Febres 
 
Señora  Julia  Najarro  ¿formula  usted  promesa  solemne  de  que  su  declaración  la  hará  con 
honestidad  y  buena  fe  y  que,  por  tanto,  expresará  solo  la verdad  en  relación  con  los  hechos 
relatados? 
 
Ingeniero Alberto Morote Sánchez 
 
¿Mama Julia Najarro, ima saqsachakusqaykitas, llakikunapas rikusqaykita, utaq pasakusqaykita 
chiqaplla niyta prometekunkichu? 
 
Señora Julia Najarro Julca 
 
Arí, doctor, prometekunim. 
 
Ingeniero Alberto Morote Sánchez 
 
Comisión  de  la  Verdad  y  Reconciliacionmi  anchata  agradecesunki,  mama  Julia  Najarro,  kay 
audienciapi  kasqaykimanta.  Chayñataqmi  qamwan  hamuqkunatapas  kay  Comisionmi 
yuyarichisunki, derechoykita aswan allin kanaykipaq, integridadniyki, chaynallapas dignidadniyki 
respetasqa kananpaq kay Audienciapi. 
 
Derechoykim  runasimipi  willakunayki.  Chaypaqmi  kanqa  tukuy  rato  castellanoman  tikraq 
runakuna. Chayna kaptinyá, mamita, qallariykuy willakuynikiyta. 
 
Señora Julia Najarro Julca 
 
Ñuqa  rimakaykamusaykichikyá,  doctor.  Kay  Comision  de  la  Verdad  tapukuykuwasqaykimanta 
agradecekuykiku anchata ñuqayku, doctor. Mana may oficinatapas ñuqa yaykurqanichu. Unquq 
kaspay,  chay  accidentekuna  pasawaptin,  doctor,  mana  yaykurqanichu.  Kunan  ñuqa 
willakusaykichik,  doctor,  kay 
imakunapas  pasawasqantariki.  Wak  ñuqa  kani,  doctor, 
riqsiykuwanaykichikpaq,  llapaykichikpaq,  publicopaq  riqsiykuwanaykichikpaq,  ñuqa  kani  doctor 
Vilcashuamanmanta.  Esposoymi  trabajara  Ministerio  Transportespi,  doctor,  antesta.  Chaymi 
Selvaman  ñuqa  rirani.  Hinaspaymi,  doctor,  chay  Selvapi  ñuqa  yacharani.  Hinaptinmi  chay 
problemakuna,  doctor,  pasaruwara  ñuqatariki, Selvaman  risqaypi.  Ñuqa  kani  wak  Vilcaslawmi, 
doctor. Ñuqam willakaykamusaq, doctor, imam, imam pasawasqantayá. Kunanriki llapallaykichik 
uyariykuwaychik  kaypi,  kaqkuna  doctor.  Willakaykamusaq  ñuqa  imam  pasawara  chay  ñuqata 
chay tiempopi, chay epocapi. Chaytari, doctor, willakaykamusaq. 
 
Arí ñuqata, doctor, pasawara chay uku Selva de Oro, chay Valle Esmeralda. Cerca Tununtuari 
nisqaykupim, doctor, pasaruwara, ñuqata este accidentekuna, chay militarkuna yaykumuspanriki. 
Subversivokuna lliwñariki atacamuwara, doctor, chaypi. Hinaptinmi, doctor, ñuqayku yacharaniku 
kimsa  watata  subversivohina,  propietario  chakraykupi.  Tariykuwaspanku,  «Trabasqanchikyá» 
nispam  nirqaku,  doctor.  Hinaptin  ñuqayku  sufriraniku  mikuymantapas, 
limonkunawan 
naranjakunallata  mikuspayku,  doctor,  kawsarqaniku  chay  tres  añosta.  Chay  tres  añosta 
kawsarqaniku, doctor. 

Chayta  willakaykamuywan,  doctor,  chaynakuna  pasawasqanta.  Ñuqaykuqa  anchatam 
agradecekuniku  kay  tapukuwasqaykichikta.  Arí  ñuqaykuta  chaynakunam  pasawaraku,  doctor. 
Chay  Selva  de  Oro,  chaypi  chay…  doctor,  chaymi  esposoy  chinkarqa  pichqantin.  Esposoyriki 
tawa churintin pichqariki esposoy chinkarqa. Llapan familiay, doctor, ñuqapa chay ukupiriki, chay 
militar  atacaramuwaptinkuña,  chay  sufrichkaptiyku,  atacaramuwarqaku.  Hinaptin  doctor, 
ñuqaykuriki chaypi karqaniku llapan wawachaykunapiwan. Ñuqapa wawachaykuna achka karqa. 
Hinaptin  ñuqa  pasaypaq,  escapakuyta  atiranichu  maymampas,  hukninpas,  hukninpas, 
hanamanta,  uramanta  cuidawarakuña,  doctor.  Yaqa  kay  ankata  quitanakuchkanman,  imapas 
hinañariki, doctor. Hinaptinmi mana ñuqayku lluqsikunaykupaq karqachu. 
 
Hinaptin  chayraykum  chay  chakraykupi  tiyarqaniku,  doctor,  hinallapi.  Chayna  kachkaptiykum, 
doctor,  chay  militarkuna  yaykuramuspanri,  bombata,  balata  kacharispan,  infrentawara  ñuqata. 
Hinaptin  wasiypi,  doctor,  ñuqaqa  karqani  esposoypiwan.  Kayna  misapi  tiyaraniku.  Esposoy 
niwara:  «Rirusaq  chakrata.  Gallinapaq  aparamusaq  maizta»  nispam  nirqa,  doctor. 
Hinachkaptinmi  kayna  costalchata  hapiykuchkaptin,  qispiykamuspanku, 
llapa  militar 
atacawaraku.  Hinaspam  ñuqaykumankama  bombata,  balata  kacharimura,  doctor.  Hisnaspam 
esposoyqa  escaparura  kayna  ladochaymanta.  Hinaptin,  doctor,  ladochaymanta  escaparuptin, 
rafagaraku, doctor, llapa balawan. Hinaspa, doctor, «Ya se murió, ya se murió, ya se ha chupado» 
diciendo, doctor, seguía los militares, militar, doctor. Entonce, cuando me están amarrando mis 
manos, doctor, mi esposo estaba vivo. No ha muerto. Cuando yo le he mirado así, doctor, no ha 
muerto mi esposo. Me estaba mirando arriba de la naranga, doctor. Y yo le he visto, doctor. Sí 
está  vivo,  no  está  morido.  De  eso  habrá…  ¿Cuándo  me  habrá  pasado,  doctor?  Chaynata 
pasawachkaptin, doctor. Quechua traducido castellanomanta, disculpa. 

 

Chayna  pasawachkaptinmi,  doctor,  ñuqa  chaypi  tarikuraniriki.  Makiytaña  watawarakuña. 
Tortuwarakuña  wasiypiriki  ñuqata,  doctor. Waqakuni, «Balapas,  bombapas,  lliwña»  taparuwan 
ñuqata, doctor. Manaña, hasta grita, grita, antes gritamos, así galando, doctor, en nuestro oido. 
Chaymi,  doctor,  chaynakuna  wasiypi  pasakurura.  Chaymantam,  doctor,  wawaykunañataq 
estudiarariki. Escuelayku karqa. Hanaypi karqa. Hinaptinriki, doctor, estudiarqa, las ocho de la 
mañanatam. Chay pasaruwarqa abril killapi, las ocho de la mañanata, ochenta y cincopi, doctor. 
 
Chaymi,  doctor,  chay  pasawara.  Hinaptinmi  chay  ñuqaqa  amarrasqaña  karqani.  Militarkuna 
apawara  chay…  na…  nisqankuman,  doctor,  chay  frontera,  chay  Senderopa  nisqankuman, 
doctor. Chaypa risqanman igualaqllam kawsaraniku, doctor. Mana chay risqanman igualaqtaqa, 
doctor,  paso  por  paso,  como  carnerotahinam,  doctor. Wañuykachiraku  qarita,  warmita,  doctor. 
Chay  riraniku,  igualaraniku,  agitando,  agitando,  doctor.  Chaynapim,  doctor,  ñuqaykuriki  chay 
esposoyta  perdeni.  Cinco  familiasta  ñuqa,  doctor,  perderani.  Hinaptinmi  chay  kanan  hina 
apamuwaraku,  doctor,  presota.  Ñuqayá  chaypi  preso  karqani.  Ñuqalla  iskay  wawachaywan, 
doctor, pequeñochakunawan, doctor, karqani. 

 

Chaypi, watariki kani, doctor. Chaymantaña, kachariwaraku. «Kanmi wasiy Ayacuchopi» nispay 
reclamakuptiy, doctor, kacharimuwaraku. Chay ñuqa Ayacuchuman hampurani. Kay, chaynapim, 
doctor, chay familiarkunata perdeni ñuqariki, achkata, doctor. 
 
Ingeniero Alberto Morote Sánchez 
 
¿Imatam yachanki qusaykimanta y wawaykikunamantapas? 
 
Señora Julia Najarro Julca 
 
Manam, doctor, yachanichu kunankama. Ni pampanichu, doctor, ni rikunichu, doctor. 
 
Ingeniero Alberto Morote Sánchez 
 
Manachu pipas qawasqa? 
 
Señora Julia Najarro Julca 
 
¿Doctor? 
 

Ingeniero Alberto Morote Sánchez 
 
Manachu pipas qawasqa? 
 
Señora Julia Najarro Julca 
 
Chay  escuelamanta  wawaykunatawan  aparusqa,  doctor.  Maymanyá  aparakupas,  doctor, 
senderoña,  doctor?  Segun  que  dice…  chay  qipaykumanmi  rescatamuqkunaña,  doctor, 
willawaraku.  Escamatam  mikuchkanku,  pumpu  kullupa  escamanta,  wawaykikunapas, 
esposoykipas.  Porque  no  hay  comida.  «Están  comiendo  eso»  nispan,  doctor,  willakuwaraku. 
Chay  qipaykuta  huk  Viscatampikunata  hapimusqaku.  Hinaptinña,  doctor,  ñuqaykuta 
cuentawaraku,  doctor,  chay  basepi  preso  kachkaptiykuña,  doctor.  Chayña  willakuykuwaraku. 
Chayña yacharaniku, doctor, esposoymantapas, wawaykunamantapas. Mana, pero mana, hasta 
kunan,  ni  wak  Lima  natapas  uyarinichu,  doctor.  Chayllapi  cuentaykuwara,  doctor.  Chay 
tapukurqani  basepi.  Hinaptin  doctor,  chaynakunam,  doctor,  pasawara  ñuqaykuta  chay  valle 
Esmeralda, chay riqkunaman. Willaykamuni, doctor, chayna… 
 
Ingeniero Alberto Morote Sánchez 
 
Wawaykikuna kawsaspanqa, ñachiki qamman hamunmanña kara… 
 
Señora Julia Najarro Julca 
 
Rikuriramuwanmanñach,  doctor,  manachik  kawsanchu,  doctor.  Manayá.  Huk  paykunataqa 
aparqayá,  doctor,  chay  ñuqata  lliw  chay  presochawaptinku  nisqa,  doctor.  Chay  rescatamuq, 
según que cuentan, doctor, chay rescatantekuna ñuqaykumanqa wawaykitaqa aparamunkuña, 
recogerunkuña,  «Mil  pedazostaña  mamaykitaqa  kuchurunyá.  Mañana  existinñachu»,  nispan, 
doctor,  nisqaku.  Hinaspam  wawaykunata  aparusqa  Huancavelica chaykunaman.  Aparinmanku 
kasqa  chay  senderokuna.  Manayá  yachanichu.  Chay  rescatantekunallam,  doctor,  willawaraku 
chaynata.  Presopiwan  karqani,  doctor.  Hinaspay  mana  ñuqa  sumaqtaqa  averiguaniñachu. 
¿Cómo pues? Libertadniypi kaspaychik, doctor, ñuqariki averiguayman karachik. Chaychu mana 
ñuqa libertadniypiñachu karqani, doctor?. 
 
Ingeniero Alberto Morote Sánchez 
 
Qamrí pensankiri, Senderochu aparqaku qusaykita, wawaykitapas? 
 
Señora Julia Najarro Julca 
 
Aw, willakuram, doctor. Chay chay rescatantekunañam willakura. Wasiymanta, doctor, arí chay 
balata,  bombata  kachariptinkum,  doctor,  escapakura.  Wawachaykuñataq  escuelapi  karqari, 
doctor. Escuelamantam aparura. 
 
Ingeniero Alberto Morote Sánchez 
 
Qam kunankama mana imatapas yachankichu? 
 
Señora Julia Najarro Julca 
 
Manam, doctor, yachanichu imatapas. 
 
Ingeniero Alberto Morote Sánchez 
 
Sunquykitaq, imatam nisunki? 
 
Señora Julia Najarro Julca 
 
Bueno, estaba con pena seis años, doctor, llorando así, doctor. 
 
 

Ingeniero Alberto Morote Sánchez 
 
Llakiyllaña? 
 
Señora Julia Najarro Julca 
 
Llakillañam ñuqapaqqa, doctor, kara. 
 
Ingeniero Alberto Morote Sánchez 
 
Pero paykunaqa kawsaspaqa, ñam ladoykiman hamunman. 
 
Señora Julia Najarro Julca 
 
Ñachik, doctor, kaychika watapi hamuramunmanña, doctor. Tiempochañamiki, doctor. 
 
Ingeniero Alberto Morote Sánchez 
 
Chayllachu ninayki, mamita? 
 
Señora Julia Najarro Julca 
 
Chayllam willakamuyniy, doctor, kanman. Icha mastachu willakamuyman willakusqayqa? 
 
Ingeniero Alberto Morote Sánchez 
 
Tukuy willakunaykita willakuy. 
 
Señora Julia Najarro Julca 
 
Chaymi,  doctor,  chay  apawaraku  ñuqaykuta  chay  fronteraman,  agitakuchkaqta,  doctor. 
Hinaspanmi kikillaykupa uywasqaykuta chay militarkuna, llapa wallpakunata, doctor, tawa sacota 
apamurqaku,  yana  sacokunapi,  doctor.  Hinaspanmi  tuta  pelachiwarqaku,  doctor.  Hinaspanmi 
pelayta tukuraniku. «An kaynatachá papaykichikta atenderankichik» diciendo, doctor, acusando 
a nosotros, todas las mamas se llevaron. Hasta gestantes también abusaron, doctor, y lloraban, 
gritaban, lleno de waykus, doctor, gritaban pues. 
 
Siempre  confundimuchkanim.  Castellanotapas  manejanim,  pero  quechuapim  masta  willakuyta 
munaraykichik, doctor. Pero siempre confundimuchkaniriki. 
 
Ingeniero Alberto Morote Sánchez 
 
Hayka watañataq Huamangapi kawsachkanki? 
 
Señora Julia Najarro Julca 
 
Desde chay pasawasqanmantam, doctor. Kay Huamangapi kachkani. 
 
Ingeniero Alberto Morote Sánchez 
 
Manañachu kutinki llaqtaykita? 
 
Señora Julia Najarro Julca 
 
Manañam  doctor  kutiniñachu.  Hina  kaypiñam  kachkani,  doctor.  Wawachaykunam  kan 
menorkuna. Hinaptinmi estudiachichkani, doctor. 
 
Ingeniero Alberto Morote Sánchez 
 
Qamllachu profesionta quchkanki wawaykikunaman? 

Señora Julia Najarro Julca 
 
Ñuqallam,  doctor.  Mana  ni  pipas  kanchu.  Sapay  kaniriki,  madre  viuda.  Hinaspay,  doctor, 
hinaspam ñuqa chay wawachaykunata apoyani, estudiananpaq, doctor. 
 
Ingeniero Alberto Morote Sánchez 
 
Ya, mamita, gracias. 
 
Señora Julia Najarro Julca 
 
Ajá, chayta rimarimuni, doctor, willaykamuni. 
 
Ingeniero Alberto Morote Sánchez 
 
Mamá  Julia  Najarro,  kay  Comision  de  la  Verdad  y  Reconciliacionpim  kamachikuqkuna  ancha 
atencionwan uyariykuniku willakusqaykita. 
 
Señora Julia Najarro Julca 
 
Sí, doctor. 
 
Ingeniero Alberto Morote Sánchez 
 
Yachanikum  ancha  nanayniykita,  llakisqaykita,  kay  willakusqaykiwan.  Chaymi  kay  Chiqap 
Comision  anchata 
llakipayasunki.  Chaynallataqmi  seguro  kaniku  kay 
testimonioykiwan 
chiqapkamam hayparisun, lliw llaki vidapi pasasqaykimanta. Gracias, mamita. 
 
Señora Julia Najarro Julca 
 
Gracias a ustedes también, doctor, a todos lo que me han escuchado. Gracias a todos, doctor. 
 

